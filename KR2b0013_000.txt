# -*- mode: mandoku-view; -*-
#+TITLE: 通鑑胡注舉正
#+DATE: 2015-08-24 22:23:53.168693
#+PROPERTY: ID KR2b0013
#+PROPERTY: BASEEDITION WYG    
#+PROPERTY: JUAN 提要
<pb:KR2b0013_WYG_000-1a>¶
欽定四庫全書　　　　　史部二¶
　通鑑胡注舉正　　　　　編年類¶
　　提要¶
　　　　(臣/)等謹案通鑑胡注舉正一巻¶
　　　國朝陳景雲撰景雲字少章常熟人寄籍為吳¶
　　　　江縣學生是書舉正胡三省通鑑音註之誤¶
　　　　凡六十三條而所正地理居多頗為精核然¶
　　　　如周赧王五十七年大梁夷門監者註以夷¶
<pb:KR2b0013_WYG_000-1b>¶
　　　　門為大梁北門不知史記信陵君𫝊本作東¶
　　　　門又隋煬帝大業元年奇章公牛宏註但引¶
　　　　隋書新唐書作其章縣不知舊唐書本作奇¶
　　　　章謂以縣東八里奇章山得名又漢明帝永¶
　　　　平十四年隧鄉名見漢書地理志泰山郡虵¶
　　　　邱縣條下唐高祖武徳三年溱州見隋書煬¶
　　　　帝紀大業元年及地理志汝南郡條下後晉¶
　　　　高祖天福四年康化軍見陸㳺南唐書烈祖¶
<pb:KR2b0013_WYG_000-2a>¶
　　　　本紀而註皆云無考凡斯之類尚未悉舉考¶
　　　　書後附載王峻所作景雲墓誌稱作通鑑胡¶
　　　　註舉正十巻而巻末其子黄中跋亦稱書本¶
　　　　十巻屋漏鼠齧之餘僅存什一然則是編乃¶
　　　　殘缺之稿其多所挂漏宜矣要此所存諸條¶
　　　　亦未始不足資考據也乾隆四十六年十一¶
　　　　月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR2b0013_WYG_000-2b>¶
　　　　　　　總　校　官　(臣/)　陸　費　墀¶
